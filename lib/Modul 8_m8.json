{"m8_1": {"slide_set": "Follikul\u00e6rt lymfom", "slide_link": "https://studmed.uio.no/microscope?slide=/uio_pathology/M8-I-1a.ecw", "slide_text": "65 \u00e5r gammel mann som s\u00f8ker lege p\u00e5 grunn av ufrivillig vekttap p\u00e5 20 kg i l\u00f8pet av noen m\u00e5neder. Han plages ogs\u00e5 av nattesvette. Ved unders\u00f8kelsen finner legen forst\u00f8rrede glandler i lysken. En lymfeknute fra h\u00f8yre lyske fjernes og sendes til avdeling for patologi med sp\u00f8rsm\u00e5l om lymfom. Studer snittet fra lymfeknuten og beskriv hva du ser. Hva skiller det aktuelle histologiske bildet fra en normal lymfeknute? Hvilken lymfomtype er dette?", "slide_comment": "Lymfeknutens normale arkitektur er erstattet av en knutet proliferasjon av overveiende sm\u00e5 lymfoide celler. I sentrum finner man lymfoide celler med uregelmessige, ofte krokete kjerner (kimsenterceller av type sentrocytter). Kimsentrene er delvis omgitt av en smal brem av mer tettliggende lymfoide celler med noe m\u00f8rkere kjerner (mantelsoneceller). Spredt blant sentrocyttene ses enkelte st\u00f8rre celler (sentroblaster). Det morfologiske bildet er sterkt suspekt p\u00e5 et follikul\u00e6rt lymfom, men diagnosen m\u00e5 sikres med den immunhistologiske p\u00e5visning av ekspresjon av CD10 (mark\u00f8r for kimsenterceller) og BCL2 [ekvivalent til t(14;18)] som er patognomoniske for et follikul\u00e6rt lymfom.", "slide_goal": "Du skal kunne dr\u00f8fte de histologiske og immunhistokjemiske funn og gjenkjenne dette som et follikul\u00e6rt lymfom. ", "extra_slide_id": [["https://studmed.uio.no/microscope?slide=/uio_pathology/M8-I-1b.ecw", "(CD10)"], ["https://studmed.uio.no/microscope?slide=/uio_pathology/M8-I-1c.ecw", "(BCL2)"]], "m8_status": "1", "notes": "", "json_name": "Modul 8_m8.json", "slide_n": 1}, "m8_2": {"slide_set": "Diffust storcellet B-cellelymfom", "slide_link": "https://studmed.uio.no/microscope?slide=/uio_pathology/M8-I-2a.ecw", "slide_text": "84 \u00e5r gammel kvinne som fikk tilfeldig p\u00e5vist forst\u00f8rrede lymfeknuter i h\u00f8yre lyske. LD 255 U/L. En lymfeknute fra h\u00f8yre lyske ble fjernet og sendt til avdeling for patologi med sp\u00f8rsm\u00e5l om lymfom. Studer snittet og beskriv hva som skiller det aktuelle histologiske bildet fra en normal lymfeknute. Domineres infiltrasjonen av store eller sm\u00e5 lymfoide celler? Hvilken lymfomtype er dette?", "slide_comment": "Lymfeknutens normale arkitektur er erstattet av en diffus proliferasjon av overveiende store lymfoide celler med middels rikelig eosinofilt cytoplasma og pleomorfe kjerner med lyst kromatinm\u00f8nster og \u00e9n eller flere eosinofile nukleoler. Spredte tumorceller er flerkjernete og monstr\u00f8st store. Det sees tallrike, til dels atypiske mitoser og spredte apoptotiske kjernerester. Det morfologiske bildet er suspekt p\u00e5 et aggressivt lymfom, et diffust storcellet B-cellelymfom. Lymfomcellenes tilh\u00f8righet til B-cellelinjen m\u00e5 bevises med immunfarging for et B-celleantigen, f. eks. CD20, fordi storcellete B- eller T-cellelymfomer ikke kan skilles bare p\u00e5 grunnlag av histologi. Diffust storcellete B-cellelymfomer inndeles videre i en kimsentercelletype (ekspresjon av CD10) eller en aktivert B-celleimmunfenotype (ekspresjon av transkripsjonsfaktor MUM1 som karakteriserer modne, post-follikul\u00e6re B-celler p\u00e5 vei mot plasmaceller). Det foreligger alts\u00e5 et diffust storcellet B-cellelymfom av aktivert B-celleimmunfenotype. ", "slide_goal": "Du skal kunne dr\u00f8fte de histologiske og immunhistokjemiske funn og gjenkjenne dette som et diffust storcellet B-cellelymfom. ", "extra_slide_id": [["https://studmed.uio.no/microscope?slide=/uio_pathology/M8-I-2b.ecw", "(CD20)"], ["https://studmed.uio.no/microscope?slide=/uio_pathology/M8-I-2c.ecw", "(MUM1)"]], "m8_status": "1", "notes": "", "json_name": "Modul 8_m8.json", "slide_n": 2}, "m8_3": {"slide_set": "Nodul\u00e6r sklerose klassisk Hodgkin lymfom", "slide_link": "https://studmed.uio.no/microscope?slide=/uio_pathology/M8-I-3a.ecw", "slide_text": "4 \u00e5r gammel gutt under utredning for lymfom p\u00e5 grunn av store lymfeknuter p\u00e5 halsen. Biopsi av lymfeknute p\u00e5 halsen sendes til avdeling for patologi med sp\u00f8rsm\u00e5l om lymfom. Studer snittet og beskriv hva som skiller det aktuelle histologiske bildet fra en normal lymfeknute. Hvordan er histologien forskjellig fra den i de 2 forg\u00e5ende kasus I-1 (sm\u00e5cellet lymfom) og I-2 (storcellet lymfom)?", "slide_comment": "Lymfeknutens normale arkitektur er erstattet av en sammensatt proliferasjon av histiocytt\u00e6re celler, sm\u00e5 lymfocytter og b\u00e5de n\u00f8ytrofile og eosinofile granulocytter. P\u00e5 denne reaktive bakgrunn sees spredte store atypiske lymfoide celler med lyst eosinofilt cytoplasma, store, ofte lappedelte kjerner med lyst kromatinm\u00f8nster og fremtredende eosinofile nukleoler. Disse cellene er de neoplastiske cellene og deres utseende er karakteristisk for klassisk Hodgkin lymfom som representerer \u00e9n av 2 undertyper av Hodgkin lymfom. Noen av Hodgkin cellene er to-kjernete og kalles Reed-Sternbergceller. B\u00e5de de reaktive og de neoplastiske lymfoide cellene danner knuter omgitt av vekslende brede drag av fibr\u00f8st bindevev som kan st\u00e5 i forbindelse med lymfeknutens fibr\u00f8st fortykkete kapsel. Dette vekstm\u00f8nster har gitt navnet \u00abnodul\u00e6r sklerose\u00bb til denne varianten av klassisk Hodgkin lymfom. Lymfomcellene skal ved alle varianter av klassisk Hodgkin lymfom etter definisjonen ko-eksprimere CD30 og CD15, sistnevnte ofte bare p\u00e5 en subpopulasjon av Hodgkin cellene. Cellene ved klassisk Hodgkin lymfom er for\u00f8vrig \u201dforkr\u00f8blete\u201d B-celler og uttrykker den B-celle-assosierte transkripsjonsfaktor PAX5, men ofte svakere enn i de sm\u00e5 reaktive B-cellene i lesjonen. Ogs\u00e5 denne fargingen er et uunnv\u00e6rlig diagnostisk hjelpemiddel for \u00e5 skille Hodgkin celler fra reaktive CD30/CD15-positive immunoblaster.", "slide_goal": "Du skal kunne dr\u00f8fte de histologiske og immunhistokjemiske funn og gjenkjenne dette som et klassisk Hodgkin lymfom, nodul\u00e6r sklerose. ", "extra_slide_id": [["https://studmed.uio.no/microscope?slide=/uio_pathology/M8-I-3b.ecw", "(CD30)"], ["https://studmed.uio.no/microscope?slide=/uio_pathology/M8-I-3c.ecw", "(CD15)"], ["https://studmed.uio.no/microscope?slide=/uio_pathology/M8-I-3d.ecw", "(PAX5)"]], "m8_status": "1", "notes": "sdgsdfg", "json_name": "Modul 8_m8.json", "slide_n": 3}, "m8_4": {"slide_set": "Kronisk lymfatisk levkemi", "slide_link": "https://studmed.uio.no/microscope?slide=/uio_pathology/M8-I-4a.ecw", "slide_text": "86 \u00e5r gammel kvinne som har f\u00e5tt p\u00e5vist lymfocytose i blodutstryk. Blodpr\u00f8ver viste forh\u00f8yet andel lymfocytter med 6,0 x109/L. LD-konsentrasjonen var normal ogHgb, total Lkc og Trc var ogs\u00e5 i normalomr\u00e5det. Det ble tatt en benmargsbiopsi fra crista iliaca som ble sendt til avdeling for patologi med sp\u00f8rsm\u00e5l om malignitet. Studer snittet og beskriv hva som skiller det aktuelle histologiske bildet fra en normal benmarg. Hva er den dominerende celletypen? Ligner disse cellene p\u00e5 lymfomcellene i lymfeknute-kasus I-1 (follikul\u00e6rt lymfom) eller er de morfologisk forskjellige? ", "slide_comment": "Benmargen er nesten maksimal cellerik (95% dekning mot forventet 10-15% i aktuell alder. Dekning defineres som den arealmessige fortrengning av benmargens fettceller gjennom hematopoietiske og andre celler). Erytropoiesen og myelopoiesen er hypoplastiske. Megakaryopoiesen er up\u00e5fallende. Bildet domineres av sm\u00e5 lymfoide celler som viser en rundoval eller litt kantet m\u00f8rk kjerne med klumpet kromatin. De vokser i store konfluerende intraparenchymat\u00f8se flak. Immunhistologisk dreier det seg om B-celler. De uttrykker den B-celle-assosierte transkripsjonsfaktor PAX5. Med fargingen for T-celleantigenet CD3 ser man en del reaktive T-celler i tillegg til de neoplastiske PAX5-positive B-cellene. N\u00e5r man sammenligner fargingen for CD3 med fargingen for T-celleantigenet CD5 ser man at det er langt flere CD5-positive enn CD3-positive celler i benmargen fordi CD5 ikke bare uttrykkes av de CD3-positive T-cellene, men ogs\u00e5 av de PAX-5-positive neoplastiske B-cellene. Ekspresjonen av T-celleantigenet CD5 p\u00e5 sm\u00e5 lymfoide B-celler er karakteristisk for kronisk lymfatisk levkemi. ", "slide_goal": "Du skal kunne dr\u00f8fte de histologiske og immunhistokjemiske funn og gjenkjenne dette som det karakteristiske bildet ved kronisk lymfatisk levkemi.", "extra_slide_id": [["https://studmed.uio.no/microscope?slide=/uio_pathology/M8-I-4b.ecw", "(PAX5)"], ["https://studmed.uio.no/microscope?slide=/uio_pathology/M8-I-4c.ecw", "(CD3)"], ["https://studmed.uio.no/microscope?slide=/uio_pathology/M8-I-4d.ecw", "(CD5)"]], "m8_status": "1", "notes": "", "json_name": "Modul 8_m8.json", "slide_n": 4}, "m8_5": {"slide_set": "Kronisk myelogen levkemi", "slide_link": "https://studmed.uio.no/microscope?slide=/uio_pathology/M8-I-5a.ecw", "slide_text": "54 \u00e5r gammel mann som har blitt f\u00f8lgt p\u00e5 grunn av lett trombocytopeni i mange \u00e5r. Tidvis plaget av urinsyregikt i 12 \u00e5r. Ellers frisk. N\u00e5 ble det tilfeldig p\u00e5vist levkocytose 64,1 x109/L. Pasienten f\u00f8ler seg helt frisk. Det ble tatt en benmargsbiopsi fra crista iliaca som ble sendt til avdeling for patologi med sp\u00f8rsm\u00e5l om levkemi. Studer snittet og beskriv hva som skiller det aktuelle histologiske bildet fra en normal benmarg. Hva er den dominerende celletypen? Ligner disse celler p\u00e5 lymfomcellene i benmargen i kasus I-4 (kronisk lymfatisk levkemi) eller er de morfologisk forskjellige? ", "slide_comment": "Benmargen er maksimal cellerik (100% dekning mot forventet 40-50% i aktuell alder. Dekning defineres som den arealmessige fortrengning av benmargens fettceller gjennom hematopoietiske og andre celler). Erytropoiesen er hypoplastisk. Bildet domineres av en hyperplastisk myelo- og megakaryopoiese. Myelopoiesen inkluderer umodne forstadier langs benbjelkenes overflate og sv\u00e6rt mange polymorfkjernete granulocytter sentralt i benmargsrommene. Det er tallrike megakaryocytter og mange viser en litt liten og hypolobulert kjerne. Immunhistokjemisk farging for myeloperoksidase (MPO) demonstrerer dominans av myeloide celler. En blastandel p\u00e5 >20% estimert p\u00e5 Giemsa-fargete benmargsutstryk definerer om det foreligger en akutt leukemi. I histologiske snitt er det vanskelig \u00e5 identifisere hematologiske blaster p\u00e5 morfologisk grunnlag. Derfor brukes i benmargsbiopsier prosentandelen CD34-positive celler som en ekvivalent for blastandelen. CD34 er uttrykt p\u00e5 umodne lymfoide og myeloide forstadier. I det CD34-fargete snitt sees ca 4% positive celler som taler mot diagnosen akutt leukemi. Evalueringen av CD34 fargingen kan v\u00e6re utfordrende fordi antigenet ogs\u00e5 uttrykkes av sinus- og karendotel i benmargen. B\u00e5de de morfologiske og immunhistokjemiske funn er karakteristiske for en myeloproliferativ neoplasi (MPN) av type kronisk myelogen levkemi. ", "slide_goal": "Du skal kunne dr\u00f8fte de histologiske og immunhistokjemiske funn og gjenkjenne dette som det karakteristiske bildet ved kronisk myelogen leukemi.", "extra_slide_id": [["https://studmed.uio.no/microscope?slide=/uio_pathology/M8-I-5b.ecw", "(MPO)"], ["https://studmed.uio.no/microscope?slide=/uio_pathology/M8-I-5c.ecw", "(CD34)"]], "m8_status": "1", "notes": "sdgsdfg", "json_name": "Modul 8_m8.json", "slide_n": 5}, "m8_6": {"slide_set": "Akutt myeloid levkemi", "slide_link": "https://studmed.uio.no/microscope?slide=/uio_pathology/M8-I-6a.ecw", "slide_text": "52 \u00e5r gammel mann som s\u00f8ker lege p\u00e5 grunn av redusert almentilstand og plagsom nattesvette. Pasienten har hatt et ufrivillig vekttap p\u00e5 26 kg siste \u00e5r. Blodpr\u00f8ver viste levkocytterkonsentrasjon 25,2 x109/L, trombocytter 140 x109/L og Hgb 8,4 g/100 mL. I blodutstryk ble det p\u00e5vist enkelte blaster og dysplastiske celleformer som ga mistanke om levkemi. Det ble derfor tatt en benmargsbiopsi fra crista iliaca og preparatet ble sendt til avdeling for patologi med sp\u00f8rsm\u00e5l om levkemi. Studer snittet og beskriv hva som skiller det aktuelle histologiske bildet fra en normal benmarg. Hva er den dominerende celletypen? Ligner disse cellene p\u00e5 cellene i benmargen i kasus I-5 (kronisk myelogen levkemi) eller er de morfologisk forskjellige? ", "slide_comment": "Benmargen er meget cellerik (80-90% dekning mot forventet 40- 50% i aktuell alder. Dekning defineres som den arealmessige fortrengning av benmargens fettceller gjennom hematopoietiske og andre celler). Erytropoiesen er tydelig hypoplastisk og sees som fraspengte enkeltliggende erytroblaster. Bildet domineres av en hyperplastisk myelopoiese som er sterkt venstreforskj\u00f8vet i form av \u00abgr\u00e5bl\u00e5e\u00bb flak av umodne forstadier med runde eller noe uregelmessige kjerner og relativt lyst kromatinm\u00f8nster. Det sees kun f\u00e5 modne granulocytter. Det er ganske mange megakaryocytter med tildels dysplastiske sm\u00e5 monolob\u00e6re eller frasprengte kjerner. Immunhistokjemisk ekspresjon av b\u00e5de myeloperoksidase (MPO) og lysozym viser at de umodne cellene differensierer i b\u00e5de myeloid og monocyttretning. Andelen CD34-positive umodne forstadier (ekvivalent for blaster) er ca 28% og disse cellene ligger enkeltvis og i grupper. B\u00e5de de morfologiske og immunhistokjemiske funn er karakteristiske for en akutt myeloid levkemi av type akutt myelomonocyttleukemi som i dette tilfelle sannsynligvis har oppst\u00e5tt p\u00e5 bakgrunn av en myelodysplasi. ", "slide_goal": "Du skal kunne dr\u00f8fte de histologiske og immunhistokjemiske funn og gjenkjenne dette som en akutt myeloid levkemi.", "extra_slide_id": [["https://studmed.uio.no/microscope?slide=/uio_pathology/M8-I-6b.ecw", "(MPO)"], ["https://studmed.uio.no/microscope?slide=/uio_pathology/M8-I-6c.ecw", "(Lysozym)"], ["https://studmed.uio.no/microscope?slide=/uio_pathology/M8-I-6d.ecw", "(CD34)"]], "m8_status": "1", "notes": "", "json_name": "Modul 8_m8.json", "slide_n": 6}, "m8_7": {"slide_set": "Sm\u00e5cellet lymfocytt\u00e6rt lymfom", "slide_link": "https://studmed.uio.no/microscope?slide=/uio_pathology/M8-I-7a.ecw", "slide_text": "66 \u00e5r gammel mann med forst\u00f8rrede lymfeknuter i venstre regio supraclavicularis. Finn\u00e5lsaspirasjon med cytologisk unders\u00f8kelse og flow cytometri har vist B-cellelymfom. Det gj\u00f8res lymfeknutebiopsi fra venstre supraklavikul\u00e6rregion og biopsien sendes til avdeling for patologi med sp\u00f8rm\u00e5l om histologisk type av lymfom. Studer snittet og beskriv hva du ser. Er lymfeknutens normale arkitektur bevart? Domineres bildet av sm\u00e5 eller store lymfoide celler? Ligner disse cellene p\u00e5 cellene i lymfeknuten i kurskasus I-1 (follikul\u00e6rt lymfom) eller p\u00e5 cellene i benmargen i kurskasus I-4 (kronisk lymfatisk leukemi)? ", "slide_comment": "Lymfeknutens normale arkitektur er erstattet av en proliferasjon av tildels konfluerende knuter av overveiende sm\u00e5 lymfoide celler med sparsomt cytoplasma og sm\u00e5 runde eller litt kantede kjerner med granulert kromatin og av og til synlig nukleol. Noen knuter er litt lysere i sentrum og her sees i tillegg til de sm\u00e5 cellene middels store blastpregete celler med lys kjerne og en eller flere nukleoler. Tydelige mantelsoner som i kurskasus I-1 (follikul\u00e6rt lymfom) p\u00e5vises ikke. Immunhistokjemisk best\u00e5r den neoplastiske populasjonen av PAX5-positive B-celler som i tillegg uttrykker T-celleantigenet CD5. Ekspresjonen av CD5 er svakere enn i de reaktive T-cellene i lymfomet. Funnene er karakteristiske for sm\u00e5cellet lymfocytt\u00e6rt lymfom og representerer lymfeknuteaffeksjon av kronisk lymfatisk levkemi (kurskasus I-4). Begge manifestasjonene kan sees hos \u00e9n og samme pasient. Derfor har entiteten den offisielle betegnelsen \u00abKronisk lymfatisk levkemi/sm\u00e5cellet lymfocytt\u00e6rt lymfom\u00bb. ", "slide_goal": "Du skal kunne dr\u00f8fte de histologiske og immunhistokjemiske funn og gjenkjenne dette som et sm\u00e5cellet lymfocytt\u00e6rt lymfom i lymfeknute.", "extra_slide_id": [["https://studmed.uio.no/microscope?slide=/uio_pathology/M8-I-7b.ecw", "(PAX5)"], ["https://studmed.uio.no/microscope?slide=/uio_pathology/M8-I-7c.ecw", "(CD5)"]], "m8_status": "1", "notes": "", "json_name": "Modul 8_m8.json", "slide_n": 7}, "m8_8": {"slide_set": "Burkitt lymfom", "slide_link": "https://studmed.uio.no/microscope?slide=/uio_pathology/M8-I-8a.ecw", "slide_text": "26 \u00e5r gammel mann med Leiden mutasjon, for \u00f8vrig frisk inntil det aktuelle. N\u00e5 har han utviklet raskt voksende lymfeknuter i begge aksiller, p\u00e5 halsen og i lyskene. Han har store muskelsmerter og nedsatt almenntilstand. Det gj\u00f8res biopsi fra lymfeknute fra lyske og biopsien sendes til avdeling for patologi med sp\u00f8rsm\u00e5l om lymfom. Studer snittet og beskriv hva som skiller det aktuelle histologiske bildet fra en normal lymfeknute. Domineres bildet av sm\u00e5 eller store lymfoide celler? Ligner disse cellene p\u00e5 cellene i lymfeknuten i kurskasus I-2 (diffust storcellet B-cellelymfom)? ", "slide_comment": "Lymfeknutens normale arkitektur er erstattet av en diffus og ganske ensformet proliferasjon av overveiende middels store lymfoide celler med relativt sparsomt cytoplasma og jevnt store runde eller lett kantede kjerner med lyst sm\u00e5klumpet kromatin og sm\u00e5 nukleoler. Det sees tallrike, til dels atypiske mitoser og sv\u00e6rt mange apoptotiske kjernerester. Spredte store makrofager med rikelig lyst cytoplasma inneholder fagocytterte kjernerester og gir lesjonen et \u00abstjernehimmel\u00bb-preg. Det morfologiske bildet er sterkt suspekt p\u00e5 et aggressivt B-cellelymfom, et Burkitt lymfom. Lymfomcellenes tilh\u00f8righet til B-cellelinjen bevises med immunfarging for B-celleantigenet CD20. Tumorcellene i et Burkitt lymfom er B-celler som er derivert fra kimsentre og som derfor uttrykker sterkt CD10, men de er negative for BCL2 slik det ble p\u00e5vist i det kimsenter-deriverte follikul\u00e6re lymfomet i kurskasus I-1. Burkitt lymfomer drives av en translokasjon av proto-onkogenet C-MYC og genene for enten tunge eller lette kjeder av immunglobulin [t(8;14), t(2;14), t(14;22)].", "slide_goal": "Du skal kunne dr\u00f8fte de histologiske og immunhistokjemiske funn og gjenkjenne dette som et Burkitt lymfom. Legg merke til at enkeltcellenes morfologi er sv\u00e6rt forskjellig fra det diffust storcellede B-cellelymfomet i kurskasus I-2. ", "extra_slide_id": [["https://studmed.uio.no/microscope?slide=/uio_pathology/M8-I-8b.ecw", "(CD20)"], ["https://studmed.uio.no/microscope?slide=/uio_pathology/M8-I-8c.ecw", "(CD10)"]], "m8_status": "1", "notes": "", "json_name": "Modul 8_m8.json", "slide_n": 8}, "m8_9": {"slide_set": "B-lymfoblastisk lymfom", "slide_link": "https://studmed.uio.no/microscope?slide=/uio_pathology/M8-I-9a.ecw", "slide_text": "69 \u00e5r gammel kvinne, operert for ca. mammae for 3 \u00e5r siden. Hun har n\u00e5 f\u00e5tt p\u00e5vist pancytopeni. Blodutstryk viser \u00f8kt forekomst av umodne lymfoide celler. Det gj\u00f8res benmargsbiopsi fra crista iliaca og biopsien sendes til avdeling for patologi med sp\u00f8rsm\u00e5l om levkemi. Studer snittet og beskriv hva som skiller det aktuelle histologiske bildet fra en normal benmarg. Domineres bildet av sm\u00e5 eller store celler? Passer cellenes morfologi best med en lymfoid eller myeloid proliferasjon? Ligner disse cellene p\u00e5 cellene i lymfeknuten i kurskasus I-2 (diffust storcellet B-cellelymfom), i benmargen i kurskasus I-6 (akutt myeloid leukemi) eller p\u00e5 cellene i lymfeknuten i testkasus 2? ", "slide_comment": "Benmargen er meget cellerik (ca 90% dekning mot forventet 30% i aktuell alder. Dekning defineres som den arealmessige fortrengning av benmargens fettceller gjennom hematopoietiske og andre celler). Den normale hematopoiesen er sterkt hypoplastisk og erstattet av en proliferasjon av flak og knuter av blastpregete celler med sparsomt cytoplasma og middels store kjerner med fingranulert kromatin og uregelmessige innbukninger av kjernemembranen. Immunhistokjemisk farging viser at cellene ikke er myeloblaster, men CD20-positive B-celler. De uttrykker ogs\u00e5 terminal deoksynukleotidyl-transferase (Tdt), et kjerneprotein som er aktivert under rearrangeringen av genene for B- og T-cellene antigenreseptorer under modningen av B- og T-celleforstadiene. Derfor er ekspresjonen av dette proteinet karakteristisk (dog ikke spesifikt) for umodne lymfoblaster. Denne mark\u00f8ren utelukker diagnosen diffust storcellet B-cellelymfom (kurkasus I-2) og Burkitt lymfom som begge er derivert fra modne B-cellestadier. ", "slide_goal": "Du skal kunne dr\u00f8fte de histologiske og immunhistokjemiske funn og gjenkjenne dette som et B-lymfoblastisk lymfom.", "extra_slide_id": [["https://studmed.uio.no/microscope?slide=/uio_pathology/M8-I-9b.ecw", "(CD20)"], ["https://studmed.uio.no/microscope?slide=/uio_pathology/M8-I-9c.ecw", "(Tdt)"]], "m8_status": "1", "notes": "", "json_name": "Modul 8_m8.json", "slide_n": 9}, "m8_10": {"slide_set": "Prim\u00e6r myelofibrose", "slide_link": "https://studmed.uio.no/microscope?slide=/uio_pathology/M8-I-10a.ecw", "slide_text": "70 \u00e5r gammel mann med kronisk obstruktiv lungesykdom. For 10 \u00e5r siden ble han totalkolektomert pga ulcer\u00f8s colitt. Han ble n\u00e5 innlagt med anemi og fikk etter hvert p\u00e5vist pancytopeni. Han har siste tiden g\u00e5tt ufrivillig noe ned i vekt. Det gj\u00f8res benmargsbiopsi fra crista iliaca og biopsien sendes til avdeling for patologi med sp\u00f8rsm\u00e5l om malignitet. Studer snittet og beskriv hva som skiller det aktuelle histologiske bildet fra en normal benmarg? Foreligger det en myelo- eller lymfoproliferativ tilstand? Hva er den dominerende celletypen? Hva er forskjellen i histologisk bilde sammenlignet med det i kurskasus I-5 (kronisk myelogen leukemi)? ", "slide_comment": "Benmargen er meget cellerik (50-80% dekning mot forventet 30% i aktuell alder. Dekning defineres som den arealmessige fortrengning av benmargens fettceller gjennom hematopoietiske og andre celler). Erytropoiesen er relativt sett noe hypoplastisk. Bildet domineres av en hyperplastisk myelo- og megakaryopoiese. Myelopoiesen modner helt frem til polymorfkjernete granulocytter. Megakaryopoiesen er sterkt hyperplastisk. Megakaryocyttene ligger i store grupper eller som enkeltceller og inneholder dels bizarre kjerner med hyper- eller hypolobulering. Det er \u00f8kt fibrose i form av drag av fibroblaster gjennom det hematopoietiske parenchymet. Retikulinfarging a.m. Gomori viser fibrose grad 2 p\u00e5 en skala fra 1-3. Det er ingen \u00f8kning av CD34-positive blaster (<1%). B\u00e5de de morfologiske og immunhistokjemiske funn er karakteristiske for en myeloproliferativ neoplasi (MPN) av typen prim\u00e6r myelofibrose, fibrotisk stadium. ", "slide_goal": "Du skal kunne dr\u00f8fte de histologiske funn og gjenkjenne dette som det karakteristiske bildet ved prim\u00e6r myelofibrose.", "extra_slide_id": [["https://studmed.uio.no/microscope?slide=/uio_pathology/M8-I-10b.ecw", "(Gomori retikulin)"], ["https://studmed.uio.no/microscope?slide=/uio_pathology/M8-I-10c.ecw", "(CD34)"]], "m8_status": "1", "notes": "", "json_name": "Modul 8_m8.json", "slide_n": 10}}